%----------------------------------------------------------------------------
\selecthungarian
\chapter*{Köszönetnyilvánítás}\addcontentsline{toc}{chapter}{Köszönetnyilvánítás}
%----------------------------------------------------------------------------

Számomra ez a diplomaterv a maga módján túlmutat önmagán: nemcsak a mesterképzésem lezárásának tekintem, hanem egyúttal egy mérföldkőnek is, amely az eddigi, tanulmányaim köré szerveződő életszakaszomat választja el az ezután következőtől. Éppen ezért, kissé talán rendhagyó módon, szeretném megragadni a lehetőséget, hogy itt is köszönetet mondjak mindazoknak, akik segítettek az idáig vezető úton.

Köszönöm \textit{szüleimnek}, hogy lehetővé tették, hogy az elmúlt öt és fél évben az egyetemi tanulmányaimra koncentrálhassak, \textit{középiskolai tanáraimnak}, hogy biztos alapokat adtak ehhez, valamint bátyáimnak, \textit{Bencének} és \textit{Zolinak}, hogy a legkülönbözőbb kérdéseimet is mindig igyekeztek megválaszolni. Köszönöm évfolyamtársaimnak, barátaimnak, hogy együtt jártuk végig ezt az utat: \textit{Benedek, Dani, Domonkos, Jonatán, Józsi, Ricsi} – a segítségetek nélkül sokkal göröngyösebb lett volna.

Köszönöm a \textit{Kritikus Rendszerek Kutatócsoport} minden tagjának, aki bármiben segített az itt töltött éveim során, különösen \textit{Majzik Istvánnak}, hogy konzulensként segített a kezdetekben, \textit{Micskei Zoltánnak}, hogy végig rajtam tartotta a szemét és egyengette az utamat, \textit{Elekes Mártonnak} és \textit{Graics Bencének}, hogy energiát nem kímélve konzultálták a TDK dolgozatunkat, valamint \textit{Vörös Andrásnak}, hogy mindig volt egy biztató szava és hasznos észrevétele.

Külön köszönöm konzulensemnek, \textit{Molnár Vincének}, hogy ennyi éven keresztül végigkísérte az utamat: kezdve a középiskolai szakköröktől, ahol megismertette velem a programozást, a szakdolgozatomon és a TDK dolgozatunkon keresztül egészen ennek a diplomatervnek a konzultálásáig. Lehetetlen lenne felsorolni, mennyit tanultam tőle mind szakmailag, mind emberileg, és mindig hálás leszek a feltétel nélküli támogatásáért, amit akkor nyújtott, amikor a legnagyobb szükségem volt rá.

Úgy alakult, hogy életem más területei tartogattak néhány nehézséget az elmúlt időszakban, amikor ez a diplomaterv is készült.
Köszönöm barátaimnak, hogy ezekben az időkben is mellettem álltak és támogattak: \textit{Ági, Anna, Bence, Dani, Dórik, Gergő, Hanga, Körte, Levi, Máté, Mosi, Nándi, Pali, Réka, Sajt, Szander, Viktorok, Virág, Zsófi, Zsuzsi} – nélkületek minden sokkal nehezebb lett volna.

\epigraph{\textit{– Vége? – kérdezte Róbert Gida. \\
– Ennek. De van más mesém.}}{A. A. Milne: \textit{Micimackó}}

\selectenglish
